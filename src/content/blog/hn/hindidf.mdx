---
heroImage: /src/assets/images/tum-ek-kavita-ho-original-imagm7urqh3ujgad.webp
category: Category 2
description: >-
  एक भाषा में कालजयी महत्त्व प्राप्त कर चुकीं साहित्यिक कृतियों के पुनर्पाठ के
  लिए केवल समालोचना
pubDate: 2024-04-09T18:30:00.000Z
draft: false
tags:
  - JavaScript
  - कविता
  - hindi
title: सौ बार मंच पर उतर चुकी एक कविता के बारे में
---

एक भाषा में कालजयी महत्त्व प्राप्त कर चुकीं साहित्यिक कृतियों के पुनर्पाठ के लिए केवल समालोचना पर निर्भर रहना एक तरह की अकर्मठता और पिछड़ेपन का प्रतीक है। यह निर्भरता तब और भी अनावश्यक है जब आलोचना-पद्धतियाँ संकट से गुज़र रही हों। पुनर्पाठ रचना की प्रासंगिकता के बने रहने के लिए ज़रूरी है। लेकिन प्रामाणिक और मूल्यमय पुनर्पाठ हिंदी में अब कम ही हैं। ऐसे में यह ज़रूरत एक कर्त्तव्य बन जाती है कि अपनी कालजयी और प्रिय रचनाओं के पुनर्पाठ के लिए अन्य विधाओं और कला-माध्यमों की ओर जाया जाए। कवि-आलोचक व्योमेश शुक्ल निर्देशित सूर्यकांत त्रिपाठी ‘निराला’ कृत ‘राम की शक्ति-पूजा’ की नाट्य-प्रस्तुति कुछ इस तरह की ही एक कोशिश है। इसके अब 100 से अधिक मंचन हो चुके हैं।
